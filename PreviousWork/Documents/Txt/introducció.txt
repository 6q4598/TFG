Si per casualitat estem interessats en definir la indústria amb tres simples paraules, aquestes molt bé podrien ser \emph{innovació}, \emph{emprenedoria} i \emph{eficiència}. La primera per poder avançar, per l'afany de trobar els nostres límits i superar-los. Pot ser la segona per la necessitat de creació, d'apostar a que allò que estem fent serà útil i reportarà un benefici, generalment econòmic. I aquest últim punt, clau en tot allò que ens rodeja, determina la darrera, l'eficiència que no és res més que un augment dels beneficis, una reducció dels costos. Invertir per guanyar més, gastar per aprendre a estalviar. A guanyar rendiment, qualitat i disponibilitat.

A guanyar rendiment perquè el temps aquest és or. Perquè sempre és millor treballar 2 hores que 2 hores i un minut. Perquè treballem per aquest mateix motiu. Una hora de temps equival a un preu, i aquest bé determinat pel que es pot fer en aquest interval finit. El millor treballador serà el que tardi menys en fabricar deu peces, el que entregui el projecte abans, el que corri més depresa sense cansar-se, sense parar. Però el millor treballador també serà el que entregui les millors peces, el que faci millor la seva feina. El que faci el projecte més robust, o l'edifici més sòlid. El que ajudi a l'empresa a guanyar en qualitat.

A guanyar en qualitat perquè llençar és malgastar. I a ningú li agrada malgastar. Malgastant es perden recursos, recursos que molt ve es poden usar a millorar l'anterior. Recursos que serveixen per seguir avançant. Per seguir progressant i millorar els nostres processos. Recursos que sempre són útils. Perquè si fas una casa, que no et faci falta pensar amb els diners. I per això el millor treballador serà el que faci més peces bones, el que entregui el codi amb menys errors o faci menys errors en el procés de producció. Perquè quan llencem alguna cosa, o refem els nostres passos, no estem perdent recursos materials només, sinó que també empitjorem en temps.

Però això només és a un nivell. Un nivell en el que amb major o menor precisió podem influir o modificar. Però L'aleatorietat malauradament existeix, i genera errors i defectes en els processos de fabricació. Fa que tardem més del compte en fer quelcom, o que allò que haguem de fer no ho pugem realitzar de la millor forma possible. Un humà pot emmalaltir, agafar la baixa o plegar. I el procés que requereix dues persones es queda amb una sola. Un ordinador es pot trencar, i es raonable pensar que el programador tardarà un temps extra recuperant allò que ha perdut $-$ programes, configuracions i línies de codi. I tot això afectarà negativament en el procés de producció, i per tant la indústria associada a aquest també es veurà víctima d'aquesta aleatorietat.

Arribats a aquest punt, algú es podria preguntar que on paren les màquines en aquesta maquinació. Perquè la indústria cada vegada està més mecanitzada. Cada vegada els processos són més automàtics, menys humans. I aquí podríem contestar que aquesta persona té tota la raó, però que no és menys cert que les màquines simulen ser humanes. Substituïm humans per màquines perquè surt més barat, però això no significa que les màquines no són més que humans sense sentiments ni pensaments. Fan el que fan els humans, però sense els defectes que aquests comporten\footnote{Els humans emmalaltim, tenim dies bons i dies dolents i no som sempre igual d'eficients, les màquines sí.}. Llavors podríem concloure a aquesta persona que tot el que hem aplicat a la humanitat en els punts anteriors és aplicable a les màquines que el substitueixen. I així ho hem fet.

Així almenys ho ha fet la indústria. O més ben dit Seiichi Nakajima, el primer en emprar el terme de \textbf{Overall Equipment effectiveness}, o \acro{oee} per abreviar. Una relació percentual que serveix per calcular amb la major precisió possible l'eficiència general del procés de fabricació. Un percentatge acceptat per gran part de la indústria, adoptat amb els braços oberts per quasi tota la producció mundial i convertit emph{de facto} en un estàndard.

I no és per menysprear. Sobretot tenint en compte les inversions que comporten històricament les fàbriques, i la necessitat que aquestes tenen de ser el més eficients possibles. De fabricar la major quantitat de peces amb el menor temps i material possible.

Així que no és d'estranyar l'interès que aquest índex genera, i la necessitat de calcular-lo amb la major precisió i immediatesa possible. I textbf{aquest imperatiu és el que ha portat a Ingimec} a voler dotar les seves màquines d'un sistema precís i en temps real de càlcul personalitzat de l'\acro{oee}, per tal de donar un valor afegit als seus clients i als productes que fabrica, que no són més que màquines per a la indústria. Una indústria cada vegada més intel·ligent i automatitzada, i que necessita d'un sistema com aquest per continuar millorant dia a dia. Un sistema visualitzar d'una forma responsiva, agradable i en temps real de l'\acro{oee} actual de la fabrica. Un sistema que permeti visualitzar tots els paràmetres que l'enginyer necessita per optimitzar la gestió de la fàbrica. Un sistema que no només es pugui actualitzar en temps real, sinó que també permeti veure totes les dades de producció històriques de la fabrica, almenys en un interval llarg de temps.

I en aquest projecte es basa el meu TFG, emph{remake} d'un projecte anterior d'Ingimec creat de nou y des de zero per tal d'oferir als clients una eina útil i un valor afegit a l'empresa. Una forma de diferenciar-se en un món cada cop més competitiu.